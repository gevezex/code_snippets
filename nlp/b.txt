Mensenhandel in en uit beeld
20
Figuur 1.1 De omvang van mensenhandel in Nederland (2011)
Cijfermatige gegevens geven vooral geregistreerde mensenhandel weer: in 2011 zijn 1.222 mogelijke 
slachtoffers gemeld bij het Coördinatiecentrum Mensenhandel (CoMensha) en waren 255 verdachten 
in beeld bij het OM. Maar dit is niet de hele werkelijkheid: ten eerste is er een groot dark number, waarvan 
de omvang vooralsnog onbekend is: dit zijn alle mensenhandelsituaties waarvan geen enkele instantie 
weet heeft. Ten tweede kunnen er ook mensen geregistreerd worden als slachtoffer of dader, maar dat 
in werkelijkheid niet zijn: de false positives. Het aantal mensenhandelsituaties dat bekend is bij instan-
ties zoals CoMensha en het OM hangt met name af van andere ontwikkelingen die los staan van de 
daadwerkelijke omvang: als de politie bijvoorbeeld meer investeert in opsporing van mensenhandel, 
zullen er als het goed is meer verdachten van mensenhandel bij het OM aangeleverd worden. Ook als de 
aandacht in de samenleving groter wordt, kan er meer mensenhandel gesignaleerd worden. Dergelijke 
veranderingen verplaatsen de stippellijn in Figuur 1.1 naar beneden: een groter deel van de werkelijke 
mensenhandel wordt zichtbaar. 
Deel A: Het dark number
Om mensenhandel zichtbaar te maken, zijn twee punten van belang: ten eerste moet het onzichtbare deel 
zo goed mogelijk geschat worden. Zo weten relevante instanties waar ze naar op zoek zijn. Hoofdstuk 2 
behandelt bestaande schattingen van mensenhandel in (en buiten) Nederland. Het probleem is niet dat 
schattingen ontbreken, maar dat ze niet accuraat en betrouwbaar zijn. Dit hoofdstuk doet een aantal be-
langrijke suggesties om te komen tot de benodigde betere schattingen.
   
     
 
 
 
 
 
    
 
 
 Dark number (uit beeld)
Geregistreerde mensenhandel (in beeld)
CoMensha
1.222
mogelijke
slachtoers
OM
255
verdachten
Fa
lse
 po
sit
ive
s False positives
Inleiding
21
Deel B: Geregistreerde mensenhandel
Eén belangrijke constatering van Hoofdstuk 2 is dat om onzichtbare mensenhandel te schatten, zoveel 
mogelijk bekend moet zijn over zichtbare mensenhandel. De mensenhandel die al wel in zicht is, moet 
dat ook in zijn volle aard en omvang zijn. En niet alleen om te schatten: uiteindelijk zijn de geregis-
treerde zaken de eerste waar beleid op gevoerd kan worden. Het OM, bijvoorbeeld, krijgt uiteraard alleen 
zaken te verwerken die bij de politie al bekend zijn. Pakt het deze goed aan? Uit voornoemd voorbeeld 
blijkt dat cijfermatige data ook deze vraag kunnen helpen beantwoorden.
Hoofdstuk 3 gaat over zichtbare (vermoedelijke) slachtoffers: CoMensha registreert in principe alle ver-
moedelijke slachtoffers van mensenhandel. Door verbeteringen in de registratie bevat deze rapportage 
meer data dan voorheen mogelijk was: waaronder gegevens over aangiftebereidheid en over opvang-
behoefte. Zo blijkt bijvoorbeeld dat de vraag naar opvangplaatsen stijgt, en groter is dan het aanbod.
Hoofdstuk 4 bevat data over slachtoffers die een tijdelijke verblijfsvergunning op grond van de B9-re-
geling4 hebben gekregen. De B9-regeling is een instrument in de opsporing, omdat het slachtoffer zo 
beschikbaar blijft voor politie en justitie, en biedt daarnaast het slachtoffer hulp. Voor het eerst zijn 
gegevens bekend over slachtoffers die gebruik maakten van de bedenktijd. Zo kan bijvoorbeeld voor 
het eerst gekeken worden hoeveel slachtoffers gebruik maakten van de bedenktijd, zonder daarna een 
B9-aanvraag in te dienen. Dit blijkt bij een deel van de slachtoffers het geval te zijn.
Hoofdstuk 5 analyseert alle 55 in 2009 bij de politie afgeronde opsporingsonderzoeken. Hier blijkt dat 
mensenhandelzaken ingedeeld kunnen worden naar verschillende typen structuren, en dat verschil-
lende rollen in het mensenhandelproces vervuld worden door verschillende typen daders.
Hoofdstuk 6 behandelt vervolging en berechting van mensenhandelaren in Nederland, van inschrijving 
bij het OM tot aan afdoening in hoger beroep. Opvallend is bijvoorbeeld dat één vijfde van de onvoor-
waardelijke sepots bij het OM een beleidssepot is. 
Mensenhandel is niet gebonden aan landsgrenzen: zowel daders als slachtoffers bewegen zich vaak door 
meerdere landen. Daarom is er internationaal veel aandacht voor het genereren van vergelijkbare data 
over mensenhandel. Hoofdstuk 7 bevat een beschouwing van dergelijke afgeronde en lopende initia-
tieven op voornamelijk Europees niveau. Hieruit blijkt het belang van internationale samenwerking. 
4 De B9-regeling is de vreemdelingrechtelijke regeling voor buitenlandse slachtoffers van mensenhan-
del. Voor meer informatie zie NRM 7, Hoofdstuk 5.
Mensenhandel in en uit beeld
22
Nationaal rapporteurs
Ingevolge de EU-Richtlijn mensenhandel moeten EU-lidstaten een nationaal rapporteur of een 
vergelijkbaar mechanisme instellen om de aanpak van mensenhandel te monitoren en hierover 
te rapporteren.5 In de EU-lidstaten bestaan inmiddels (vrijwel) overal mechanismen die deze taak 
vervullen, veelal ondergebracht bij een ministerie. In Figuur 7.1 wordt weergegeven dat op na-
tionaal niveau vaak een veelheid aan operationele bronnen is die allemaal over relevante data 
kunnen beschikken. De data met betrekking tot daders zullen over het algemeen zonder probleem 
ter beschikking zijn of worden gesteld aan de monitoring mechanismen ondergebracht bij een 
ministerie. Anders ligt dat ten aanzien van – dikwijls gevoelige – gegevens van slachtoffers. Vaak 
zijn non-gouvernementele organisaties (NGO’s) terughoudend met het delen van deze gegevens 
met overheidsinstanties. De bescherming van de privacy van het slachtoffer speelt hierbij een be-
langrijke rol; alsook onzekerheid over de beveiliging van die gegevens.6 In Nederland speelt dit pro-
bleem niet, hetgeen terug te voeren is op de onafhankelijke positie die de NRM heeft.7 Deze positie 
waarborgt de bescherming van gevoelige data inzake slachtoffers, maar ook die van verdachten en 
veroordeelden. Het ontbreken van een onafhankelijke positie kan leiden tot het beschikken over 
onvoldoende data. Dit kan het analyseproces en in het verlengde daarvan het ontwikkelen van 
effectief beleid nadelig beïnvloeden. 
Deel C: conclusies en aanbevelingen
Met cijfermatige data schijnt deze rapportage een groot zoeklicht op het probleem mensenhandel. De 
gegevens over (on)zichtbare mensenhandel tekenen de contouren van het probleem zelf, en van het ge-
voerde beleid. Deel C bevat dan ook de belangrijkste bevindingen, en de daaruit volgende aanbevelingen. 
De kernboodschap van deze rapportage luidt:
Om mensenhandel effectief te kunnen bestrijden, moet mensenhandel zichtbaar zijn. Mensen-
handel die nog niet in beeld is, moet in beeld gebracht worden; mensenhandel die al wel in beeld 
is, moet beter geregistreerd worden.
5 Zie 2011/EU/36, art. 19 en par. 27 considerans. Art. 19 luidt: ‘Member States shall take the necessary measures 
to establish national rapporteurs or equivalent mechanisms. The tasks of such mechanisms shall include the carrying out 
of assessments of trends in trafficking in human beings, the measuring of results of anti-trafficking actions, including the 
gathering of statistics in close cooperation with relevant civil society organisations active in this field, and reporting’.
6 Zo bleek onder andere uit de internationale expert meeting ‘Making prevention work: addressing the root 
causes of human trafficking in Europe’, 4-5 december 2012, Sofia, Bulgarije.
7 Inherent aan deze onafhankelijkheid zijn bij de NRM geen coördinerende of aansturende taken neer-
gelegd. Zie verder ook: NRM8, §1.2 en §2.1 
